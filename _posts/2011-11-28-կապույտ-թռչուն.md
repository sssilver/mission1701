---
title: Կապույտ թռչուն
date: 2011-11-28 07:17:00 +0400
layout: post
---
Կապույտ թռչուն կա սրտիս մեջ,  
Ուզում է դուրս պրծնել,  
Սակայն ես պինդ եմ,  
«Մնա», ասում եմ,  
«Թույլ չեմ տալու որևէ մեկին տեսնել  
Քեզ…»

Կապույտ թռչուն կա սրտիս մեջ,  
Ուզում է դուրս պրծնել,  
Սակայն օղի եմ դատարկում վրան, ու վրայից  
Ծխախոտի ծուխ  
Եւ ո՛չ բոզերը, ո՛չ պանդոկում,  
Ո՛չ խանութի վաճառողը  
Չեն կասկածում նրա  
Գոյության մասին

Կապույտ թռչուն կա սրտիս մեջ,  
Ուզում է դուրս պրծնել,  
Սակայն ես անդրդվելի եմ,  
«Լռի՛ր», ասում եմ, «Հանդարտվի՛ր,  
Մի՞թե ուզում ես լաց լինեմ ես,  
Կամ գործերիս, և արտերկրում գրքերիս վաճառքի  
Տիրոջ մայրը․․․»

Կապույտ թռչուն կա սրտիս մեջ,  
Դուրս է ուզում պրծնել,  
Սակայն խելոք եմ ես, և երբեմն, գիշերը,  
Երբ բոլորը ննջում են,  
Բացում եմ սիրտս ու դուրս թողնում քեզ,  
«Գիտեմ, որ կաս», շշնջում եմ,  
«Մի տխրիր…»  
Եւ այնուհետև, կրկին սրտիս մեջ դնելով,  
Լսում եմ, որ երգում է կամացուկ –  
Կենդանի է դեռ  
Ու այդպես,  
Գաղտնի համաձայնությամբ,  
Միասին նիրհում ենք,  
Այնքա՜ն սքանչելի,  
Որ կարտասվեի ես  
Աղիողորմ  
Բայց չեմ արտասվում  
Իսկ դո՞ւ…