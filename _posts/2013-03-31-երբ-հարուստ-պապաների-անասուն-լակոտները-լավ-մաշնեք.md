---
date: 2013-03-31 09:36:48 +0500
layout: post
---
Երբ հարուստ պապաների անասուն լակոտները լավ մաշնեք են քշում Երևանի կենտրոնում ու անհոգ կազինոներում ապրում են, դա էդքան սարսափելի չի։ Շատ ավելի սարսափելի ա, երբ շատ ավելի հարուստ պապաների տղեքն ու աղջկեքը սովորում են Սթենֆորդում, տարեկան վճարելով ֆանտաստիկ թվեր, շատ կիրթ են, տեսած են, սիրուն են, հետաքրքիր են, խելացի են ու առողջ, ճանապարհորդած, կարդացած ու բազմակողմանի զարգացած են, պրի էտըմ ուրբաթ երեկոները Լամբորգինի են քշում Սան Ֆրանցիսկոյում առանց լուրջ խախտումների, ու ֆանտաստիկ կյանքի ճաշակ ու պլաններ ունեն։ Իմ կյանքում երբեք ոչինչ ինձ տենց չի տխրացնում ու գլուխս մտցնում ֊֊ կյանքը խորապես անարդար ա։

---

Որոշ ամերիկացիների արժեքային համակարգի մասին՝

Պալո Ալտո պիցցերիա լռված եմ, մի հատ ընտանիք ա մտնում սենց շուրջը նայելով՝ պապան, մաման, ու երկու մռութ փոքր տղեքը, մեկը երևի հինգ տարեկան, մյուսը չորս։ Գալիս նստում են սեղանի շուրջը, պապան գնում ա զուգարան։ Պուճուրները շարունակում են հետաքրքրված շուրջը նայել, ոնց որ թե նոր են էս քաղաքում։ Մեկ էլ հինգ տարեկանը փոքր ախպորը ասում ա ֊֊ «Պապան ասում ա ստեղ սաղ ինժեներներ են․․․» Էդ «ինժեներ» բառի վրա փոքր ախպերը շունչը պահում ա, աչքերը մեծ բացում ա, ու բերանը բռնում ա ֊֊ «լո՞՞ւրջ»։

Ոնց որ ասեին որ էս քաղաքում Բեթմենն ա ապրում ասենք։